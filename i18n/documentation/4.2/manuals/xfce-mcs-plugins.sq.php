
  <h1><a name="xfce-mcs-plugins"></a>Shtojca Përgjegjësi Rregullimesh Xfce</h1>

  <p>
  <strong>Fran&ccedil;ois Le Clainche</strong> &lt;fleclainche@wanadoo.fr&gt;<br />
  <strong>Benedikt Meurer</strong> &lt;benny@xfce.org&gt;<br />
  <strong>Jasper Huijsmans</strong> &lt;huysmans@users.sourceforge.net&gt;
  </p>

  <h3>Ky doracak përshkruan paketën xfce-mcs-plugins, version 4.2.0</h3>

  <p>Të drejta Kopjimi &copy; 2004 Fran&ccedil;ois Le Clainche<br />
  Të drejta Kopjimi &copy; 2004 Benedikt Meurer<br />
  Të drejta Kopjimi &copy; 2004 Jasper Huijsmans</p>
  <hr />

  <p><b>Tabela e Përmbajtjes</b></p>

  <dl>
    <dt><a href="#plugins-intro">Hyrje</a></dt>

    <dt><a href="#id2533145">Rregullime Miu</a></dt>

    <dt><a href="#id2533386">Rregullime Tastiere</a></dt>

    <dt><a href="#id2533552">Rregullime Ndërfaqeje Përdoruesi</a></dt>

    <dt><a href="#id2533703">Parapëlqime Ekrani</a></dt>

    <dt><a href="#plugins-copyright">Rreth Shtojcave të Përgjegjësit të Rregullimeve</a></dt>
  </dl>

  <h2><a name=
  "plugins-intro"></a>Hyrje</h2>

  <p>Përgjegjësi i rregullimeve Xfce 4 ju lejon të hyni te rregullimet e tërë përbërësve
  Xfce 4. Kjo paketë ofron dialogje për ndryshim
  rregullimesh për sjelljen e miut, tastierës dhe ndërfaqes së përdoruesit
  (përfshi tema). tërë ndryshimet do të kenë efekt të menjëhershëm
  në sjelljen e modulit të përzgjedhur.</p>

  <h2><a name="id2533145"></a>Rregullime Miu</h2><a name="mouse-settings-fig"></a>

  <p><b>Figurë 1. Dialog rregullimesh për miun</b></p><img src=
  "/images/documentation/4.2/mouse_settings.png" alt="Shfaq dialogun e rregullimeve për miun. " />

  <dl>
    <dt>Rregullime butonash</dt>

    <dd>
      <p>Në varësit të faktit që jeni mëngjarash ose djathtarash, zgjidhni
      rregullimin tuaj për butonat e miut. Ky veprim këmben veprimet për butonin
      e majtë me atë të djathtë dhe anasjelltas.</p>
    </dd>

    <dt>Rregullime lëvizjeje</dt>

    <dd>
      <p>Përshpejtim &#8212; ky rrëshqitës ju lejon kontroll të lehtë të
      shpejtësisë së treguesit të miut kur e lëvizni atë.</p>

      <p>Prag &#8212; Kontrollon pragun (në kuptimin e largësisë)
      prej të cilit zbatohet përshpjetimi i treguesit të miut.</p>
    </dd>

    <dt>Merr dhe vër</dt>

    <dd>
      <p>Përdoreni këtë rrëshqitës për të fiksuar pragun (në kuptimim e largësisë)
      prej të cilit mjedisi e quan se jeni duke e tërhequr një objekt (për ta vënë diku)
      ndërkohë që e lëvizni atë me miun.</p>
    </dd>

    <dt>Dyklikim</dt>

    <dd>
      <p>Përdoreni këtë rrëshqitës për të zgjedhur shpejtësinë e veprimit të
      dyklikimit. &quot;Ngadalë&quot; do ta rrisë vonesën ndërmjet dy klikimeve
      të miut kur dyklikoni. &quot;Shpejt&quot; do ta zvogëlojë këtë vonesë.</p>
    </dd>
  </dl>

  <h2><a name="id2533386"></a>Rregullime
  Rregullime</h2><a name="keyboard-settings-fig"></a>

  <p><b>Figurë 2. Dialog rregullimesh për tastierën</b></p><img src=
  "/images/documentation/4.2/keyboard_settings.png" alt=
  "Shfaq dialogun e rregullimeve për tastierë. " />

  <dl>
    <dt>Përzgjidhni temë GTK për tastet</dt>

    <dd>
      <p>Përzgjidhni tipin e shkurtoreve të tastierës që doni të përdorni :
      Parazgjedhje ose Emacs.</p>
    </dd>

    <dt>Taste</dt>

    <dd>
      <p>Kur shtypni dhe mbani të shtypur një tast tastiere, veprimi përkatës
      do të përsëritet nëse është përzgjedhur mundësia &quot;Përsërit&quot;.</p>

      <p>Vonesë &#8212; Përdoreni këtë rrëshqitës për të përcaktuar vonesën ndërmjet
      veprimit të parë të tastit të sjtypur, dhe çastit kur ky veprim do të fillojë të
      përsërisë veten.</p>

      <p>Shpejtësi &#8212; Ky rrëshqitës përcakton me çfarë shpejtësie
      do të përsëritet një veprim.</p>
    </dd>

    <dt>Kursor</dt>

    <dd>
      <p>Përzgjidhni mundësinë &quot;Shfaq xixëllim&quot; nëse doni që kursori
      të xixëllojë brenda kutishë teksti.</p>

      <p>Shpejtësi &#8212; Përdoreni këtë rrëshqitës për të përcaktuar në çfarë intervalesh
      do të xixëllojë kursori.</p>
    </dd>
  </dl>

  

  <h2><a name="id2533552"></a>Rregullime Ndërfaqeje
  Përdoruesi</h2><a name="ui-settings-fig"></a>

  <p><b>Figurë 3. Dialog rregullimesh ndërfaqeje përdoruesi</b></p>
  <img src=
  "/images/documentation/4.2/user_interface_settings.png" alt=
  "Shfaq dialogun e rregullimeve të ndërfaqes së përdoruesit. " />

  <dl>
    <dt>Skeda e temave</dt>

    <dd>
      <p>Përzgjidhni nga kjo listë temën GTK që doni të shihni të zbatuar mbi
      tërë mjedisin (për tërë zbatimet me bazë GTK2).</p>
    </dd>

    <dt>Skeda e ikonave</dt>

    <dd>
      <p>Përzgjidhni në këtë listë temë ikonash që dëshironi të shini të zbatuar mbi
      tërë mjedisin (për tërë zbatimet me bazë GTK2).</p>
    </dd>

    <dt>Gërma</dt>

    <dd>
      <p>Butoni i &quot;përzgjedhjes së gërmave&quot; tregon familjen e gërmave të përdorura
      atë çast në mjedisin tuaj. Klikoni këtë buton nëse doni ta ndryshoni atë,
      dhe do të shfaqet dialogu i &quot;përzgjedhjes së gërmave&quot;.</p><a name="font-dialog-fig"></a>

      <p><b>Figurë 4. Dialogu i përzgjedhjes së gërmave</b></p>
      <img src=
      "/images/documentation/4.2/font_selection.png" alt=
      "Shfaq dialogun e përzgjedhjes së gërmave. ">

      <p>Ky dialog ju lejon të zgjidhni një familje gërmash, stilin dhe madhësinë
      për to, me ndihmën e një kutije paraparjeje në fund të dritares.
      Thjesht klikoni butonin &quot;OK&quot; për ta zbatuar rregullimin e ri dhe për
      të mbyllur dialogun.</p>
    </dd>

    <dt>Stil Paneli</dt>

    <dd>
      <p>Ka katër stile të gatshëm panelesh për ndryshim të skemës
      së paneleve të përdorur nga zbatime të përputhshëm : Ikona
      (vetëm ikona), Tekst (vetëm tekst), Të dyja (ikona dhe tekst) dhe
      Të dyja horizontale.</p>
    </dd>

    <dt>Vizatim gërmash</dt>

    <dd>
      <p>Në këtë ndarje mund të formësoni vizatimin e gërmave. Kutiza
      e parë ju lejon të aktivizoni <em>anti-aliasing</em>, një efekt
      që zbatohet në skajet e gërmave për t'i bërë të duken më të butë.
      Nëse përdorni <em>anti-aliasing</em>, mund të zgjidhni përdorimin e
      <em>hinting</em>, një teknikë për vizatim gërmash që përmirëson cilësinë e gërmave
      për madhësi të vogla dhe qartësi të ulët. Mund të përzgjidhni <em>hinting</em>
      të plotë, të mesëm apo të lehtë. Për më tepër, mund të zgjidhni rend nën-piksel për ngjyrat
      e gërmave tuaja, përmes mundësisë &quot;Përdorni <em>hinting</em> në nën-piksel&quot;
      dhe një nga katër teknikat e mundshme te zgjedhësi për <em>hinting</em>, 
      veçanërisht nëse keni ekran LCD ose të shehtë.</p>
    </dd>
  </dl>

  

  <h2><a name="id2533703"></a>Parapëlqime Ekrani</h2><a name="display-preferences-fig"></a>

  <p><b>Figurë 5. Dialog parapëlqimesh ekrani</b></p>
  <img src=
  "/images/documentation/4.2/display_preferences.png" alt=
  "Shfaq dialogun e parapëlqimeve për ekranin. " />

  <dl>
    <dt>Qartësi</dt>

    <dd>
      <p>Përzgjidhni qartësinë dhe shpeshti rifreskimi që dëshironi të përdoren për
      ekranin e çastit.</p>
    </dd>

    <dt>Saktësim gama</dt>

    <dd>
      <p>Mund të rregulloni më tej saktësimin gama për ngjyrat në ekranin tuaj
      duke përdorur tre rrëshqitësat sipas ngjyrave, të kuqe, të gjelbër dhe blu. Ka një mundësi
      për të njëkohësuar të tre rrëshqitësat, kështu që lëvizj e njërit prej tyre
      do të ndryshonte saktësimin gama për tërë ngjyrat.</p>
    </dd>

    <dt>Mbi kë zbatohet</dt>

    <dd>
      <p>Ju lutemi kini parasysh që shtojca për ekranin do të punojë me
      XFree86 &gt;= 4.3.0 ose Xorg &gt;= 6.7.0. Në secilin nga dy rastet zgjerimi
      <em>XFree86-VidModeExtension</em> duhet të jetë veprues te
      Xserver për të ndryshuar saktësim gama dhe edhe <em>RANDR</em>
      duhet të jetë veprues për të ndryshuar qartësinë dhe shpeshtinë e rifreskimit.
      kontrolloni përfunidmin e <b><tt>xdpyinfo</tt></b> për të parë nëse
      Xserver-i juaj i mbulon këta zgjerime.</p>
    </dd>
  </dl>

  

  <h2><a name="plugins-copyright"></a>Rreth Shtojcave të Përgjegjësit të Rregullimeve</h2>

  <p>Kjo paketë u shkruajt nga Olivier Fourdan (<tt>&lt;<a href=
  "mailto:fourdan@xfce.org">fourdan@xfce.org</a>&gt;</tt>), Jasper
  Huijsmans (<tt>&lt;<a href=
  "mailto:jasper@xfce.org">jasper@xfce.org</a>&gt;</tt>) dhe
  Benedikt Meurer (<tt>&lt;<a href=
  "mailto:benny@xfce.org">benny@xfce.org</a>&gt;</tt>). Për më tepër
  të dhëna, ju lutemi vizitoni <a href="http://www.xfce.org"
 ><em>site</em>-in web të Xfce-së</a>.</p>
 
  <p>Për të raportuar një të metë apo për të dhënë një këshillë në lidhje me këtë
  zbatim apo këtë doracak, përdorni sistemin e ndjekjes së <em>bug</em>-eve
  te <a href="http://bugzilla.xfce.org/"
  >http://bugzilla.xfce.org/</a>.</p>

  <p>Nëse keni pyetje rreth instalimit të kësaj pakete,
  ju lutem pyesni te lista e postimeve <a href=
  "http://lunar-linux.org/mailman/listinfo/xfce"
  >xfce</a>. Diskutimet rreth zhvillimit bëhen te
  lista e postimeve <a href=
  "http://lunar-linux.org/mailman/listinfo/xfce4-dev"
  >xfce4-dev</a>.</p>

  <p>Ky program shpërndahet sipas kushteve të Licensës më të Ngushtë Publike të Përgjithshme GNU
  ashtu su botohet nga Free Software Foundation; ose versioni 2 i Licensës, ose (në dëshirën tuaj)
  cilido version i mëvonshëm.</p>

  <p>Duhej të kishit marrë një kopje të Licensës më të Ngushtë Publike të Përgjithshme GNU
  bashkë me këtë; nëse jo, shkruajini Free
  Software Foundation, Inc., 59 Temple Place - Suite 330, Boston,
  MA 02111-1307, USA.</p>
