<h1>Tur i Xfce 4.4-s</h1>
<p>Xfce 4.4 përmban një sërë anësh të reja që prej versionit të fundit.
Kjo faqe do t'ju shfaqë një listë të ndryshimeve më të rëndësishme në Xfce 4.4. Nuk do të
përfshijë <a href="http://thunar.xfce.org" target="_blank">Thunar-in</a>.</p>

<h2>Ikona Desktopi</h2>
<p>Një nga elementët që kërkohej më shpesh në kohën e Xfce 4.0/4.2 qe mbështetje për ikona desktopi. Më në fund Xfce 4.4 përfshin mbulim për ikona në desktop.</p>
<div class="image">
	<a href="/images/about/tour/desktop-icons.png">
		<img src="/images/about/tour/desktop-icons-thumb.png" border="0" alt="ikona desktopi" />
	</a>
</div>
</p>
<p>Xfdesktop-i përdor libraritë e Thunar-it për tu marrë me nisësat e zbatimeve si dhe kartela/dosje në desktop, dhe po ashtu është në gjendje të shfaqë ikona për dritare të zvogëluara në desktop (karakteristikë e njohur e CDE-së), ose për të çaktivizuar njëherësh ikona desktopi.</p>

<h2>Mousepad</h2>
<p>Mousepad, përpunues tekstesh i thjeshtë dhe i lehtë, përfshirë si pjesë e Xfce 4.4. Mousepad-i niset shumë shpejt dhe ofron tërë veprimet themelore për përpunime tekstesh, çka e bën përpunuesin parazgjedhje të përkryer për Xfce.</p>
<div class="image">
	<a href="/images/about/tour/mousepad.png">
		<img src="/images/about/tour/mousepad-thumb.png" border="0" alt="mousepad" />
	</a>
</div>

<h2>Orage</h2>
<p>Orage, zbatimi i ri për kalendar, bazuar në xfcalendar, ofron tërë karakteristikat që do të priste dikush sot nga një zbatim për administrimin e kohës, ndërkohë që mbetet i peshës së lehtë dhe i lehtë për t'u përdorur.</p>
<div class="image">
	<a href="/images/about/tour/orage.png">
		<img src="/images/about/tour/orage-thumb.png" border="0" alt="orage" />
	</a>
</div>

<h2>Panel</h2>
<p>Paneli i Xfce-së u rishkruajt tërësisht për 4.4, dhe mbulon panele të shumëfishtë dhe shtojca të jashtme (për xhirim  si zbatime të ndarë, duke rritur kështu qëndrueshmërinë e panelit). xftaskbar4 dhe xfce4-iconbox u lanë jashtë kësaj here, ngaqë tani veprimet e tyre i kryen tërësisht paneli i ri.</p>
<div class="image">
	<a href="/images/about/tour/panel-properties.png">
		<img src="/images/about/tour/panel-properties-thumb.png" border="0" alt="veti paneli" />
	</a>
</div>
<p>Objektet në panel mund të shtohen dhe rirenditen duke përdorur Merr-dhe-Vër, ndërsa dialogu i panelit për veti nisësash u rihartua për ta bërë më të lehtë krijimin dhe administrimin e nisësave me menu të bashkangjitura (tani ka mbështetje edhe për Zero Install).</p>
<div class="image">
	<a href="/images/about/tour/panel-launcher.png">
		<img src="/images/about/tour/panel-launcher-thumb.png" border="0" alt="nisës panel" />
	</a>
</div>
<p>Shumica e shtojcave për panelin, të passhme prej <a href="http://goodies.xfce.org" target="_blank">projektit Xfce Goodies</a>, u përditësuan për t'u përshtatur me panelin e ri, shtojca <code>xfce4-xfapplet-plugin</code> u lejon përdoruesve të shtojnë te paneli Xfce zbatimthe paneli GNOME.</p>

<h2>Zbatime të Parapëlqyer</h2>
<p>Në Xfce u importua një kuadër i ri zbatimesh të parapëlqyer, kështu që përdoruesve nuk ju duhet më të përpunojnë profile shelli për të përcaktuar cili shfletues dhe terminal do të duhej përdorur nga zbatimet Xfce.</p>
<div class="image">
	<a href="/images/about/tour/preferred-applications.png">
		<img src="/images/about/tour/preferred-applications-thumb.png" border="0" alt="zbatime të parapëlqyera" />
	</a>
</div>

<h2>Përmirësime për Përgjegjësin e Dritareve</h2>
<p>Xfwm4, përgjegjësi i dritareve për Xfce-në, njohu një sërë përmirësimesh. Një nga ndryshimet e dukshme për përdoruesin, dhe më me interes, është përfshirja e një dialogu për rregullime të imta të përgjegjësit të dritareve, i cili u lejon përdoruesve të shkojnë më tej me rregullimin e disa mundësive të përparuara të përgjegjësit të dritareve.</p>
<div class="image">
	<a href="/images/about/tour/wmtweaks.png">
		<img src="/images/about/tour/wmtweaks-thumb.png" border="0" alt="rregullime të imta përgjegjësi dritareje" />
	</a>
</div>
<p>Ofrohet po ashtu mbështetje për t'u marrë më tej me përgjegjësin e brendshëm të hartimit, te rregullimet e përgjegjësit të dritareve, nëse <code>xfwm4</code> ish përpiluar me mbulim për zgjerimin Xcomposite.</p>
